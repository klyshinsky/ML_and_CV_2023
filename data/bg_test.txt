а светло да се извадят и имената на всички, които са имали консултантски договори с КТБ, „било сключени директно между публични фигури и банката, било сключени от членове на семействата на публичните фигури”.„А чии имена, на кои политици, от кои политически сили биха изскочили в този списък от 1000 души ­ това е въпрос техен. Българското общество трябва да узнае цялата истина”, заяви Местан и допълни: „В този смисъл да споделя изненадата си, че напоследък по отношение на идеята да се узнае цялата истина за КТБ много-много не ги чувам реформаторите, не са особено активни. Не знам защо. Хубаво е да ги питате.”
	.
		Сотир Цацаров: Сред хората с преференции има известни лица
				
		    Депутатите от временната комисия са категорични, че трезорът е действал като пирамидаСред вложителите с преференциални лихви в КТБ има известни имена, но има и множество депозити на юридически лица. Те са и най-крупните.Това обяви главният прокурор Сотир Цацаров в Брюксел, цитиран от БТА. Както стана ясно преди повече от половин месец, сред въпросните „баровци”, както ги нарече премиерът Бойко Борисов, е бил и Иван Костов. Цацаров посочи, че проверката срещу квесторите Лютов и Костадинчев е започнала след публикации в печата. На въпрос защо се разследват за периода от ноември 2014 до 26 март 2015 г., а не от самото начало на мандата им обвинител №1 уточни, че времето е било определено от прокурорите от СГП „с оглед наличието на начални данни или дейност, осъществена по т.нар. преференциални депозити”. „Не можете да приемете, че квесторите от първия ден, в който са встъпили в банката, са осъществявали действия, покрити от състава на престъплението „безстопанственост”, подчерта още Цацаров. По думите му вече са събрани достатъчно документи. „Те показват физически и юридически лица с преференциални влогове, говорим за лихви от порядъка на 9,8%, и прекратяването на тези договори след поставянето на банката под особен надзор, превръщането им в непривилегировани влогове и по този начин осигуряване на изплащането на тези влогове от гаранционния фонд”. На въпрос дали облагодетелствалите се от това ще трябва да възстановят на фонда получените обезпечения, Цацаров отговори, че това ще бъде „преценка на колегите от СГП”. Той уточни също, че при всички случаи предмет на изясняване е и това какви са били указанията, изпращани от БНБ към квесторите. От изявление на шефката на временната анкетна комисия към НС Десислава Атанасова стана ясно, че въпросните указания са били разнопосочни. „За нас наистина е ясно, че банковият надзор не е бил на мястото си и не е вършил работата си”, подчерта тя, като допълни, че депутатите са останали изненадани, че от БНБ е имало серия указания към квесторите. Някои от тях са били различни по време, които по своя смисъл са доста противоречиви едно на друго. Пример за това е подуправителят на БНБ Нели Кордовска, която в различно време и различно професионално качество е отговорила по различен начин на квесторите на КТБ.КТБ е била създадена и управлявана като финансова пирамида. От докладите на трите одиторски фирми категорично се потвърдил моделът на източване на банката през мажоритарния собственик, стана ясно пък от изявление на депутата от ДПС Йордан Цонев, който е член на комисията. След заседанието Цонев обясни, че всичко казано за модела на източване е вярно и „дори нещата са още по-фрапиращи и дори по-ужасяващи”. Според него банката не е била инвестиционна, не е имало никакви инвестиционни дружества. По думите му е имало пощенски кутии, в които „се пълнят кредити, раздават се на други, няма обезщетения”.Шефът на комисията Десислава Атанасова добави, че вече за всички членове на звеното е станала ясна схемата за източване на банката. Комисията приключва работа на 12 юни.
	.
		.



	
		15.05.2015 
	  Бойко КичуковПремиерът Бойко Борисов нарече хората с преференции във фалиралата КТБ „баровци с много връзки в дадената банка”.
 Ако можех, веднага бих разсекретил списъците, за да излязат на светло хората, чиито договори за влог са били преправени от преференциални на нормални. Това обяви в интервю за бТВ премиерът Бойко Борисов в коментар на новината, че прокуратурата е образувала досъдебно производство срещу бившите вече квестори на КТБ Елена Костадинчев и Станислав Лютов. Премиерът нарече депозантите със специални договори „баровци с много връзки в дадената банка”.„Ако на обикновения човек са му давали 5% лихва, на този са му давали 9, 10, 11% лихва и нагоре. Той обаче губи правото да му върнат гарантираните 100 000 евро, защото през цялото време е лапал голяма лихва. Баровците са тези, които са си развалили тези договори, когато КТБ пада. Така те хем са лапали големите лихви, хем са си получили по 100 000 евро”, заяви Борисов.„Четири години не допуснахме да падне една банка. Когато отмина кризата в България, падна четвъртата по големина банка”, допълни още Борисов. Той посочи като отговорни за случилото се бившия премиер Орешарски и финансовия министър Чобанов.Премиерът благодари на всички парламентарни групи, че подкрепиха предложенията за промени в Закона за банковата несъстоятелност, с които беше позволено временните синдици да влязат в КТБ преди произнасянето на съда за фалита на трезора, и отсече: „Гарантирам, че този грабеж няма да се случи.”Посочи също, че държавата полагала и огромни усилия да спре всички цесии и прихващания, направени в ущърб на интересите є и тези на гражданите. „Последните дни разбрах, че „Петрол”, „Дунарит”, „Авионамс” и други са си направили цесии и са били освобождавани обезпечения. Само една от сделките е за 90 млн. лева”, посочи премиерът, като отново подчерта, че ако той е бил на власт, е нямало да допусне да „падне” трезорът.В коментар на клипа, разпространен преди няколко седмици, на който гуверньорът на БНБ Иван Искров изпълнява задушевен дует със забегналия в чужбина Цветан Василев, пък Борисов заяви: „Още не мога да си обясня нахалството на Искров и след този клип да стои на този пост”.
	.
		.



	
		15.05.2015 
	  Бойко Кичуков„Хитреците”, трансформирали преференциалните си договори с КТБ в обикновени, трябва да станат известни на обществото, смята лидерът на ДПС Лютви Местан.	 Предложението на ДПС за отпадане на банковата тайна за вложители с преференциална лихва ще бъде обсъдено от всяка парламентарна група”. Това съобщи във вторник депутатът от движението Йордан Цонев. „Желанието на комисията е то да излезе от нея, а не от отделна партия”, допълни Цонев.По-рано същия ден лидерът на ДПС Лютви Местан също посочи, че парламентарната група на формацията е решила представителите на движението във временната анкетна комисия за аферата „КТБ” да поставят като тема за обсъждане отпадането на банковата тайна за всички публични фигури.„Собствено за тези 1000 вложители, които са били с договори за преференциална лихва и са си ги трансформирали в обикновени договори, за да могат да се възползват от средствата по линия на Фонда за гарантиране на влоговете на българските граждани, наречени от мен спонтанно в студиото на бТВ хитреци”, обясни Местан. Той допълни, че движението ще настоява на светло да се извадят и имената на всички, които са имали консултантски договори с КТБ, „било сключени директно между публични фигури и банката, било сключени от членове на семействата на публичните фигури”.„А чии имена, на кои политици, от кои политически сили биха изскочили в този списък от 1000 души ­ това е въпрос техен. Българското общество трябва да узнае цялата истина”, заяви Местан и допълни: „В този смисъл да споделя изненадата си, че напоследък по отношение на идеята да се узнае цялата истина за КТБ много-много не ги чувам реформаторите, не са особено активни. Не знам защо. Хубаво е да ги питате.”
	.
		.



	
		15.05.2015 
	    Депутатите от временната комисия са категорични, че трезорът е действал като пирамидаСред вложителите с преференциални лихви в КТБ има известни имена, но има и множество депозити на юридически лица. Те са и най-крупните.Това обяви главният прокурор Сотир Цацаров в Брюксел, цитиран от БТА. Както стана ясно преди повече от половин месец, сред въпросните „баровци”, както ги нарече премиерът Бойко Борисов, е бил и Иван Костов. Цацаров посочи, че проверката срещу квесторите Лютов и Костадинчев е започнала след публикации в печата. На въпрос защо се разследват за периода от ноември 2014 до 26 март 2015 г., а не от самото начало на мандата им обвинител №1 уточни, че времето е било определено от прокурорите от СГП „с оглед наличието на начални данни или дейност, осъществена по т.нар. преференциални депозити”. „Не можете да приемете, че квесторите от първия ден, в който са встъпили в банката, са осъществявали действия, покрити от състава на престъплението „безстопанственост”, подчерта още Цацаров. По думите му вече са събрани достатъчно документи. „Те показват физически и юридически лица с преференциални влогове, говорим за лихви от порядъка на 9,8%, и прекратяването на тези договори след поставянето на банката под особен надзор, превръщането им в непривилегировани влогове и по този начин осигуряване на изплащането на тези влогове от гаранционния фонд”. На въпрос дали облагодетелствалите се от това ще трябва да възстановят на фонда получените обезпечения, Цацаров отговори, че това ще бъде „преценка на колегите от СГП”. Той уточни също, че при всички случаи предмет на изясняване е и това какви са били указанията, изпращани от БНБ към квесторите. От изявление на шефката на временната анкетна комисия към НС Десислава Атанасова стана ясно, че въпросните указания са били разнопосочни. „За нас наистина е ясно, че банковият надзор не е бил на мястото си и не е вършил работата си”, подчерта тя, като допълни, че депутатите са останали изненадани, че от БНБ е имало серия указания към квесторите. Някои от тях са били различни по време, които по своя смисъл са доста противоречиви едно на друго. Пример за това е подуправителят на БНБ Нели Кордовска, която в различно време и различно професионално качество е отговорила по различен начин на квесторите на КТБ.КТБ е била създадена и управлявана като финансова пирамида. От докладите на трите одиторски фирми категорично се потвърдил моделът на източване на банката през мажоритарния собственик, стана ясно пък от изявление на депутата от ДПС Йордан Цонев, който е член на комисията. След заседанието Цонев обясни, че всичко казано за модела на източване е вярно и „дори нещата са още по-фрапиращи и дори по-ужасяващи”. Според него банката не е била инвестиционна, не е имало никакви инвестиционни дружества. По думите му е имало пощенски кутии, в които „се пълнят кредити, раздават се на други, няма обезщетения”.Шефът на комисията Десислава Атанасова добави, че вече за всички членове на звеното е станала ясна схемата за източване на банката. Комисията приключва работа на 12 юни.
	.
		.



	
	Политика	15.05.2015 
	   Министерството на здравеопазването започна процедура по сливането на девет от най-популярните столични болници в карето около Медицинска академия. Това са Александровска болница, „Света Екатерина”, „Св. Иван Рилски”, „Майчин дом”, белодробната болница „Св. София”, детската болница „Проф. Иван Митев”, инфекциозната болница „Проф. Иван Киров”, болницата за лицево-челюстна хирургия, както и болницата по ендокринология „Акад. Иван Пенчев”.Министър Петър Москов вече е издал заповедта за обединението на администрациите, като идеята е да се свие административната и финансовата тежест. Обединението на 9-те болници оцначава, че те ще имат общи административни услуги, счетоводство, транспортни отдели и ще кандидатстват заедно за общи европейски проекти.Структурите, които не се занимават с директно с лечебна дейност ще бъдат обхванати от т.нар. „Гражданско дружество”, което ще бъде един вид организатор. Според министър Москов новото образувание ще се занимава и с дейности по организацията на следдипломното обучение и специализациите, на научната дейност, клиничните изпитания, с логистика, с ремонти и въпросите около храненето на пациентите и персонала, стерилизацията на инструментите и охраната на сградната база. Към момента обаче все още не е ясно колко щата ще бъдат открити за чиновниците от Гражданското дружество. Заплатите на служителите в него също все още не са определени. От здравното министерство са категорични, че по този начин ще има облекчаване на административната тежест - най-малкото защото работата, която сега се върши от 9 администрации, в бъдеще ще се върши от една. Цялата концепция трябва да се появи черно на бяло и на хартия до десетина дни.Ако има директори, които се противопоставят на обединението на болниците, те ще бъдат освободени, категоричен беше министър Петър Москов.„Със здравната реформа ще вдигнем продължителността на живота”, коментира в сряда по време на блиц контрола в парламента и премиерът Бойко Борисов. От своя страна от ДПС припомниха от парламентарната трибуна, че провалът на министър Москов ще означава и провал на цялото правителство. Именно в тази връзка Бойко Борисов помоли за повече търпение към здравния министър Москов. 
	.
		.



	
		15.05.2015 
	  Меглена Кунева Има голяма вероятност до края на годината България да влезе в Шенген. Надявам се, че ще бъдем в групата, която решава сигурността в Европа. Преди седем години седем европейски страни бяха против влизането на България в Шенген, а днес те са само две.Ние сме вложили много пари в това, което в момента представлява охраната на българските граници. Вложили сме много пари и в техника, и в хора, които са преминали през съответното обучение. Ако нямаме дата, в която да влезем в Шенген, много трудно можем да планираме участието си в един на практика скъп проект за интелигентни граници. Това е още един аргумент за това, че България е изпълнила изискванията и защо за нас е необходимо да влезем в шенгенското пространство по-бързо. Нашата цел е най-напред да се вдигнат сините граници.Обмисля се въвеждането на квоти за бежанците. Целта е да се разпределят равномерно бежанците във всички страни. Има време, за да се обмисли, за да се види къде и как точно ще бъде формулиран българският интерес. 
	.
		.



	
	Румен Жерев	15.05.2015 
	  macedoniaonline.net.auГоце Делчев
Надгробната плоча на Гоце Делчев в църквата „Св. Спас” в Скопие.picbg.net Миналата седмица се навършиха 112 години от смъртта на революционера и поборник за свободата на българска Македония Гоце Делчев.Рано сутринта на 4 май (нов стил) 1903 г. в село Баница, Серско, малобройната чета на апостола на българската свобода на Македония Гоце Делчев е обградена от хиляден турски аскер и в сражението войводата загива заедно с още петима свои другари. Турците разнасят трупа на войводата до Сяр за разпознаване, после го връщат в Баница, за да бъде погребан заедно със своите загинали четници в гробището над селото. Гоце и другият войвода - Димитър Гощанов, са положени заедно, другите четирима - в съседен гроб.Оттогава насетне историята помни неспокойната съдба на костите му след кончината. Те митарстват цели 43 години от село Баница през Сяр, Ксанти, Пловдив, София, та чак до Скопие.На 23 април 1906 г. верните съратници на героя - войводите Михаил Чаков и Таската Серски, решават да разкопаят гроба, където е положен Гоце, и да съхранят костите му. Те се опасявали, че напоследък селата около Сяр се наобикаляли от гръцки андартски чети и българското население на Баница ги предупредило за готвено от гърците оскверняване на гроба на героя. В нощта на 23 април разкопават гроба. Религиозният канон е спазен – костите на починалия се вадят поне три години след погребението, но когато започнали да изравят останките, видели, че гръдният кош и гръбнакътоще не били загнили достатъчно“Сърцето на Гоце не сака да я напущи Македонията”, проронва в тъмното на местния диалект селянин от Баница, който посочил кой е Гоце в гроба. Затова те изваждат само черепа, костите на крайниците - горни и долни, както и таза. Измиват ги внимателно със спирт и вино и давайки ги на клисаря на черквата Никола Мутафчиев, Чаков го заклева: “Ще положиш Гоце в дървено сандъче под светия престол вътре в храма. Змия езика ти да клъцне, ако кажеш на някой, който и да е той, къде и какво пазиш.”През 1912 г. в Баница влиза българската войска, а войводите Михаил Чаков и Таската Серски са в редиците на македоно-одринското опълчение. Чаков издейства разрешение от главнокомандващия генерал Михаил Савов сандъчето със съхранените кости на Гоце Делчев да бъде придвижено до град Ксанти, на по-сигурно място, където до 1919 г. Чаков е комендант на града. Оттук започват перипетиите по пренасянето на костите на апостола, за които научаваме наскоро от военните архиви, касаещи двете Балкански и Първата световна война. Клисарят Никола Мутафчиев слага сандъчето с Гоцевите костив голяма войнишка торбаи се качва на влака Сяр – Ксанти. Влакът е пълен с български войници. Вниманието на двама от тях е привлечено от чувала със сандъчето - помислили са, че селянинът от Баница пренася ценности. Единият войник баламосва клисаря, като му отвлича вниманието в разговори, а другият бързо развързва мешката, за да види какви ценности има вътре. Напипвайки човешки кости, войникът ужасен отваря прозореца до него и изхвърля чувала със сандъчето навън из равното Серско поле. След минута клисарят се връща на мястото си и като не намира своя багаж, се развиква из целия влак. Началникът - полковник Семерджиев, незабавно спира влака. Заповядва щателно претърсване на района и торбата скоро е намерена.Перипетиите с костите на Гоце не свършват дотук. До Ньойския договор (1919 г.) дървеното сандъче се съхранява в Ксанти при Михаил Чаков. Когато вече става ясно, че градът трябва да се предаде на гърците, бай Михал натоварва съпругата си Костадинка и нейна приятелка с тайната мисия да пренесат костите на героя в България. Двете жени наемат файтон и с ценния багаж потеглят за Пловдив, където семейство Чакови вече се устройвали да живеят след войната. До месец май 1923 г. дървеното сандъче с тленните останки на Гоце Делчев се съхранява на специално място в една от стаите в дома на семейство Чакови в Пловдив, къдетоденонощно гори кандилоТогава те са пренесени в София и тържествено се полагат за съхранение в току-що построения Дом на македонските българи, на ъгъла на улиците “Пиротска” и “Георг Вашингтон”. Преди това тленните останки на героя заедно с костите на Георги С. Раковски за една седмица са изложени за всенародно поклонение в църквата “Св. Неделя”. В Македонския дом в София в ново, специално изработено резбовано дървено сандъче тези кости на героя се съхраняват до октомври 1946 г., когато в резултат на предателската политика на тогавашното българско правителство сандъчето е поставено на английски лафет и тържествено през Дупница, Горна Джумая, Петрич и Струмица е предадено в Скопие. В Симитли стотици бежанци от Кукуш са налягали с плач покрай преминаващия лафет, сбогувайки се завинаги със своя земляк и герой. Оттогава сандъчето с костите се намира в Скопие, в двора на църквата “Св. Спас”.
	.
		.



	
	Румен Михайлов	15.05.2015 
	   - Прогнозата от книгата ви се сбъдна - нелегалната емигрантска вълна към Европа вече изглежда неудържима и страшна. Защо надигането є стана толкова бързо?- Не, не е бързо. Въпросната емигрантската вълна започна да се надига преди 15 години, но дълго време никой не є обръщаше внимание. Освен това на нея се гледаше изключително като на най-обикновено бягство на хора в резултат на войни, глад и природни катаклизми. Донякъде това е така, но от самото начало ставаше дума за доходоносен бизнес, който се разширява непрекъснато, тъй като носи купища пари на трафикантите на хора. Които съвсем не са отделни личности, а членове на много добре организирани мафиотски структури. Те буквално процъфтяха след рухването на някои режими в Северна Африка, които пак използваха мигрантите за бизнес или по-точно за държавен рекет на европейските страни. Сега обаче мафиите нямат конкуренция, сложиха ръка на цялата далавера и я развиват стремително.- Но откъде пари у тези отчаяни хора, за да плащат на трафикантите?- Който няма пари, никога няма да може да се качи дори на най-продънената лодка към Италия. Да не говорим за огромните разстояния по суша, които се преминават пак срещу заплащане, за да се стигне до бреговете на Либия, Египет или Тунис. Способните хора винаги намират пари в името на по-доброто бъдеще и пак заради него са готови на всичко. Дори да загинат, защото връщането им назад на практика означава същото.- Вие познавате добре трафикантите на хора от Северна Африка, на какво се дължи успехът им?- По време на срещите ми в Либия и Тунис с някои от най-влиятелните сред тях, всички до един направо ми се изсмиваха в лицето с думите: „Просперираме благодарение на вас!”. Те буквално се подиграват на Европа, защото знаят прекрасно колко е слаба защитната є система – както охраната на границите, така и правните норми, които регулират имиграцията. В никакъв случай не са наивници, а са аферисти, които познават прекрасно нашата уязвимост и я експлоатират до дъно.- И изглеждат неуловими...- Не, не е съвсем така. Но граничните власти и полицията в Европа закопчават само дребните риби, тоест дилърите на дребно, ако направим сравнение с наркопласьорите. Много по-лесно е да сложиш ръка на последната брънка от веригата, която нищо чудно да е хванала кормилото на продънена гемия, само и само за да се придвижи гратис до някой мечтан бряг. Но в началото на седмицата италианските сили за сигурност стигнаха до малко по-високо ниво в мафиотските структури на трафикантите. Тоест разбиха банда, която е била един от основните организатори на пътувания на мигранти от Африка към Европа. Лошото е, че засега единствено нашите органи на реда могат да се поздравят с подобен удар и никой друг в Европа.- Твърдите, че трафикът на хора не може да бъде спрян, и че той е облагодетелстван от крутите мерки за неговото блокиране. Така ли е наистина?- Ако сега например с военна операция изтрием от географската карта Либия и спрем пагубното финансиране на конфликтите там, за нула време трафикантите ще направят пробив на друго място. Точно „европейската крепост” е техният голям бизнес – колкото повече се затваряш, толкова повече те печелят. Стените, оградите и бомбите, въобще репресивните действия няма да спрат имигрантите и особено тези, които трупат пари на техен гръб.- България беше критикувана в Европа за изгражданата по границата є с Турция ограда от бодлива тел...- Всяка страна има правото да направи това, което смята за най-добро в борбата є с нелегалната имиграция. Малко се говори за това, но т. нар. балкански маршрути на трафикантите са едни от най-бързо развиващите се и най-доходоносните. Докато „трансфер” от Северна Африка до италианските брегове струва 1000-1500 долара, то за прехвърляне към Европа през Балканите имигрантите плащат 5-6 хиляди евро. А като се има предвид, че далаверата е изцяло в ръцете на много добре организираните и мощни турски трафиканти, бариери не могат да я спрат.- Какъв е според вас пътят това да стане?- Чрез оперативно превантивно координиране на усилията не само на пряко засегнатите от имигрантската вълна европейски страни, но на всички държави членки на ЕС. На второ и трето място бих поставил активизирането на геостратегическото разузнаване и използването на високите технологии за разкриване на плановете на трафикантите и спиране на реализацията им още в зародиш. Необходима е също така усилена работа в страните, където се формират най-големите потоци от мигранти, дипломация, сътрудничество с техните власти в борбата с трафикантите, опознаване, налагане на взаимно доверие. Трябва да бъдат изградени също така хуманитарни коридори за придвижване на лица от бедстващите региони, центрове за приемане на мигранти в съседните на техните страни, въобще регулиране на процеса. Не трябва само да отблъскваме, а трябва да се и отворим, най вече в зависимост от нашите нужди от тези хора.Защо например на границата на Турция със Сирия, където в момента стълпотворението на хора, търсещи начини да избягат от ада, е най-голямо, не се отворят пропусквателни пунктове? Ами те могат да бъдат преминавани срещу заплащане на определена сума - така поне милионите няма да отиват в ръцете на трафикантите, а ще бъдат използвани за издръжка на нещастните хора до уреждането им по някакъв начин. А сега ние ги принуждаваме някак насила да търсят мафиотите трафиканти.- Видни италиански политици предложиха да бъдат разрушавани из африканските пристанища морските съдове за прекарване на мигранти. Възможно ли е да се случи?- Ще вървим въоръжени до зъби да разбиваме рибарски корабчета и лодки по бреговете на една суверенна страна? Това се нарича най-обикновена война. Някой пък искаше да атакуваме морските съдове в открито море. Но те не са натъпкани с пирати, а с хора, дали мило и драго, за да си осигурят някакво бъдеще.- Рок легендата Адриано Челентано пък предложи премиерът Матео Ренци да поведе луксозните круизни лайнери към Африка, да натовари на тях всички бежанци и да ги доведе в Италия. Така щял да спечели овациите на целия свят...- Прекрасно! Но защо не отиде Челентано да разтуши тези отчаяни хора с няколко концерта и да ги накара да се върнат по домовете си?! 
	.
		Визитка
				
		   Андреа ди Никола е завършил криминология в университета в Тренто през 1996 г. Специализирал е в Европа и Австралия. Доктор на науките от 2001 г. От 2004 г. преподава криминология в юридическия факултет на университета в Тренто. Координатор е на съвместния научно-изследователски център по транснационална престъпност Transcrime. Участвал е в над 40 международни проучвания на организираната престъпност, финансирани от ЕС, италианското МВР и др. Две години е обикалял Близкия изток, Африка и Балканите, за да напише своята книга „Изповеди на един трафикант на хора”.
	.
		.



	
		15.05.2015 
	   Андреа ди Никола е завършил криминология в университета в Тренто през 1996 г. Специализирал е в Европа и Австралия. Доктор на науките от 2001 г. От 2004 г. преподава криминология в юридическия факултет на университета в Тренто. Координатор е на съвместния научно-изследователски център по транснационална престъпност Transcrime. Участвал е в над 40 международни проучвания на организираната престъпност, финансирани от ЕС, италианското МВР и др. Две години е обикалял Близкия изток, Африка и Балканите, за да напише своята книга „Изповеди на един трафикант на хора”.
	.
		.



	
	Политика	15.05.2015 
	  Германският финансов министър Волфганг Шойбле предложи на Атина да направи референдум за реформите.Трябва ни споразумение възможно най-скоро, заяви Йерун Дейселблум Гърция внесе успокоение с критичното изплащане на кредитното си задължение от 750 млн. евро към МВФ, но финансовият министър на страната Янис Варуфакис каза, че ситуацията по отношение на ликвидността е “страшно спешна”, коментира „Ройтерс”, чиято публикация се цитира от гръцкия сайт „нюз.ин”.Агенцията подчертава, че финансовите министри от еврозоната на последната си среща са приветствали напредъка на бавните преговори с Атина, но допълва, че все още има голямо разминаване в позициите на двете страни на тези преговори във връзка с промените на пазара на труда и пенсионното осигуряване.Гърция може да издържи още две седмици, преди да се изправи пред реален проблем с финансовите си задължения, признал според „Асошиейтед прес” Варуфакис.Агенцията изтъква, че преговорите на Атина с кредиторите се движат бавно, без да се е стигнало все още до споразумение за деблокиране на спасителен транш за Гърция.Позовавайки се на изявления на финансовия министър, Би Би Си твърди, че Гърция се намира на две седмици от ликвидна криза.Сега всичко трябва да напредне много бързо, цитира германският в. “Велт” председателя на Еврогрупата Йерун Дейселблум, който призовал за споразумение между Гърция и институциите до юни за реформите, които Атина трябва извърши.Изданието изтъква, че расте агонията във връзка със способността на Атина да плаща задълженията си.“Цайт” пише, че кредиторите са увеличили натиска си върху Гърция, като са казали, че пари за страната ще има само, след като доведе до успешен край втория спасителен пакет.В. “Франкфуртер алгемайне цайтунг” пита дали един референдум е решение за кризата в Гърция, и допълва, че ако Шойбле е съгласен с един такъв план, Дейселблум преценява, че по този начин ще се забави изплащането на помощта за Атина.Сп. “Шпигел” посочва, че парите на Гърция скоро ще свършат, но дебатите между Еврогрупата и Атина вървят много бавно.Страните членки на МВФ имат две сметки във Фонда - една, в която се внасят годишните квоти и депозитарна сметка, която може да бъде използвана при спешни ситуации, пояснява „Ройтерс”.Правителствен източник е заявил пред „Ройтерс”, че Атина е използвала около 650 милиона евро от депозитарната сметка, за да направи последното плащане. По думите му правителството е използвало още около 100 милиона от негов паричен резерв. Втори правителствен представител е казал пред „Ройтерс”, че резервите, които е изтеглило правителството, за да направи плащането към МВФ, трябва да бъдат попълнени до “няколко седмици”. Спешните нужди на гръцката държава се изчисляват на 3 милиарда евро.Според „Ройтерс” Германия е предложила Гърция да проведе референдум за одобрение на болезнените икономически реформи, изисквани от международните кредитори. Атина обаче е заявила, че няма такива намерения засега, а други страни са изразили опасения, че такъв референдум може да забави жизнено необходимата финансова помощ. България ще загуби повече от съседките си Румъния и Сърбия при евентуален крах на гръцката икономика, сочи доклад на Morgan Stanley, цитиран от Блумбърг.“Гръцките банки държат значителен дял в България, Румъния и Сърбия, но най-големият дял на чуждестранните вземания е в България”, се отбеляза в аналитичния доклад.“Макар преките икономически последици от Grexit да изглеждат контролируеми, според нас засега банките са най-сериозният потенциален канал на разпространение”, се допълва в документа.Гръцките банки извършват средно около 14 процента от бизнеса си в Югоизточна Европа. Имат пазарен дял от около 25 процента, а дейността им се финансира с депозити на стойност около 15 милиарда евро. Те представляват 33 процента от чуждестранните вземания в България, 18 процента в Румъния и 23 процента в Сърбия, според данните на Morgan Stanley.“Виждаме вероятност от голям отлив на депозити като ключов механизъм за предаване на риск”, се предупреждава в доклада. “При недостиг на ликвидност гръцките подразделения в България, Румъния и Сърбия вероятно ще се нуждаят от намесата на местните власти”, се допълва документа.България е най-застрашена в региона, също така защото около 7 процента от износа й, или 3,8 процента от БВП, отиват за Гърция. При Сърбия и Румъния този показател е съответно 1,4 процента и 1,1 процента от общия износ или 0,4 процента и 1,1 процента от БВП, сочат данните на Morgan Stanley."Масово изтегляне на депозитите от гръцките банки в региона би имало значително негативно влияние върху бюджетните дефицити и дълга на правителствата в региона”, предупреждават авторите на доклада. Те допълват, че България планира да свие дефицита си до 3 процента от БВП през 2015 година спрямо 3,7 процента през 2014 година.Банките в Румъния и Сърбия са “по-малко изложени на краткосрочни рискове, свързани с рефинансирането на дълг”, докато “България изглежда по-уязвима, тъй като 80 процента от общия брутен външен дълг е краткосрочен”, се отбелязва в документа.
	.
		Гърция поиска компенсации за газопровод 
				
		  Панайотис Лафазанис Гърция е поискала отново компенсации за преминаването през нейна територия на Трансадриатическия газопровод (ТАР), съобщава „нюз. ин”.За компенсациите е настоял енергийният министър Панайотис Лафазанис на среща с главния мениджър на белгийския консорциум, участващ с 19 на сто в проектната компания, която ще строи газопровода.Лафазанис е поискал също и да бъдат обсъдени корекции във връзка с трасето на тръбата на гръцка територия, срещу което има остри реакции от страна на местната общественост. Той посочил и необходимостта обезщетения да бъдат осигурени и на фермерите, откъдето ще премине тръбата.Гръцкият енергиен министър отново изразил волята на правителството в Атина проектът да не бъде спъван и да не се бави. Той добавил, че предишното правителство е подписало договор, който бил едностранен, и не осигурявал почти никакви облаги за страната, освен преминаване на тръбопровода през територията на Гърция. Главният мениджър на белгийския консорциум изтъкнал, че ще съдейства за удовлетворяване на гръцките искания.Споразумението за строителство на газопровода ТАР беше подписано на 13 февруари 2013 г. в Атина от Гърция, Албания и Италия. Газопроводът е предвиден да транспортира природен газ от зоната на Каспийско море през Турция към Европа, като премине през Гърция, а след това под Адриатическо море достигне и до Италия. Газопроводът ТАР бе избран от консорциума, който разработва огромното газово находище Шах Дениз в Азербайджан. 
	.
		Спешните  дългове
				
		   Ето плащанията, които трябва да направи страната до 30 юни, включително към МВФ: 30 май - 1,5 милиарда евро за пенсии и заплати5 юни - 303 милиона евро към МВФ12 юни - 341 милиона евро към МВФ16 юни - 568 милиона евро към МВФ19 юни - 341 милиона евро към МВФ30 юни - 1,5 милиарда евро за пенсии и заплати
	.
		.



